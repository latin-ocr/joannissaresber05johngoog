nrt] mussona. 255

furoris intulit: Ut modo moriaris, impossibile enim
est ut ulterius vivas. Respondit autem archiepis-
copus non minori constantia verbi quam animi, quia
(quod omnium martyrum pace ex animi mei sententia
fidenter dixerim) nullus eorum videtur in passione
isto fuisse constantior. Et ego pro Deo mori paratus
sum, et pro assertione justitiae et ecclesiae libertate.
Sed si caput meum quaeritis, prohibeo ex parte orn-
nipotentis Dei et sub anathemate, ne cuiquam alii
sive monacho, sive clerico vel laico, majori vel minori,
in aliquo noceatis, sed sint immunes a poena, sicut
extiterunt a causa: non enim illis, scd mihi imputan-
dum est, si qui eorum causam laborantis ecclesiae
susceperunt. Mortem libenter amplector, dum modo

ecclesia in effusione sanguinis mei pacem consequatur
et libertatem. Quis isto videturin caritate ferventior?

quidum se pro lege Dei persequutoribus offerebat, in
id solum erat sollicitus ne proximi in aliquo laederen-
tur. Verba ejns nonne Christum videntur exprimere
in passione dicentem: si me quaeritis, sinite hos
abire? His dictis, videns carnifices eductis gladiis, in
modum orantis inclinavit caput, haec novissima pro-
ferens verba, Deo et Sanctae Mariae et sanctus hujus
ecclesiae patronis et beato Dionysio commendo me
ipsum et ecclesiae causam. Caetera quis sine suspiriis,
singultibus, et lachrymis referat? singula persequi
pietas non permittit, quae camifices immanissimi, Dei
timore contempto, et tam fidei quam totius humani-
tatis immemoreS, commiserunt. Non enim suffecit
eis sanguine sacerdotis et nece prophanare ecclesiam,
et diem sacratissimum incestare, nisi corona capitis,
quam sacri chrismatis unctio Deo dicaverat, amputata,
quodetiam dictu horribile est, funestis gladiis jam
defuncti ejicerent cerebrum, et per pavimentum cum
cruore et ossibus crudelissime spargerent: immaniores

 

