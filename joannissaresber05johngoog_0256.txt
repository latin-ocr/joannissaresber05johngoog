ltro] nummum. 23⁷

EPISTOLA ccxcviii-an monsrauu nun-
onuruu. [un. ltro]

Joannes saresberiensis Magistro Hereberto.

Vnsrna redolet pagina caritatem, et quas ad prae-
sens reddere nequeo gratias, diligentia studiosa pro-
meruit. Reddet autem qui potens est, et qui cordi
vestro gratiam inspiravit, ut desolatis solatium, et-
Christi consessoribus veritatis testimonium perbiberet.
Siquidem nobis, ut coexulautium vota dictionis plura-
litate concipiam, gaudium est et exultatio, quum eccle-
siae columnas adversus impetus malignantium, qui
nos in aliud evangelium transferre moliuntur, videmus
immobiles, ut fidei sinceritatem gratiae et potestatui
praeferant, et traditiones hominum divinae legi subji-
ciendas patenter et potenter evincant. Resistentibus
enim facillime cedunt, qui fugientes instantissime
persequuntur; et, tanquam praevisi lupi, nullam
appropinquantibus adferunt laesiouem, si fraus eorum
reveletur a fidelibus, et arguatur a lumine. Quid
enim dedit ab initio cornua peccatori, nisi quod omnes
in sugam versi disparuerunt a facie tribulantiS, et
ecclesiam laborantem contra ea, quae sub praetextu
juris inveterati, et antiquarum vel antiquandarum
consuetudinum praesumpta sunt, non erat qui adju-
varet? Sed pro certo qui tunc prae 'caeteris placere
hominibus, immo furentibus affectabant, confusi sunt,
comprehensi in operibus manuum suarum, et divina
praeeunte et adjuvante clementia, amplius confun-
dentur, quoniam Deus dum taliter in specie religionis
versati fuerint, spernit illos. Salus autem electorum
videtur stare prae foribus, et Deopropitio gloriam
eorum cito contemplabuntur oculi vestri, et aliorum
qui decreverunt Deo potius quam bominibus obedire.

 

