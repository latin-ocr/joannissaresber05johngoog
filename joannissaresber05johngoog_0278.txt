1171.] nrrsronn. ‘259

coelitus per gratiam provecta et perlecta liberalitas
aperuit ad videndum calamitates ecclesiae Anglicanae‚
et in subventionem pauperum Christi portastis pro
ea pondus diei et aestus, et sic athletam pro lege Dei
adversus impios dimicantem, dum licuit, custodistis
tanquam pupillam oculi vestri. Fidem vestram et
diligentiamque uobis pacem procurastis, remuneret
Deus, qua nihil ex contingentibus a vobis omissum
est, ut infortunia nostra vobis debeant imputari.
Forma siquidem pacis solemniter initae cunctis visa
est utilis et honesta, quum in illo celeberrimo con-
ventu tantorum regum maximi et sapientissimi prin-
cipes convenissent. Reformata ergo pace regna gavisa
sunt. Sed quid a membris diaboli tunc ageretur, rei
exitus indicavit, si tamen ad suum finem pervenisse
credendi sunt, qui in contumeliam Dei sibi vindictam
reservantes tantum facinus commiserunt. Absit enirn,
ut hanc gloriam suam, alteri cedat terribilis ille, qui
aufert Spiritum principum, et eos qui inauditum
flagitium perpetrasse noscuntur, nota, et non potius
miraculosa percellat ultione. Nam sanctus pontifex,
sicut vobis aliis literis fida relatione significatum est,
de aerumnis hujus saeculi glorioso martyrio migravit
ad Dominum, ut jam sedeat cum principibus et judicet
eos, qui se angustiaverunt, et haereditatem Christi
delere conati sunt. Quum enim Christus, velit nolit
persequutor, sit Deus super omnia benedictus in sae-
cula, momentanea potestatis elatae, sicut saepe audiens .
doluistis, praesumptio suurn honorem et abusiones
veterum tyrannorum perpetuis legibus et honori Dei
machinatus est anteferre. Et, nequis obloqui audeat
aut mutire, alii nostrum capti sunt et retrusi in car-
cerem, alii proscripti, alii condemnati exilia, alii qui·
bus melius divina providit clementia, sibi fuga consu-

luerunt, ne paterentur aut viderent miseriam fratrum,
s 2

 

