194 Joasms sanasnuruunsrs [A. n.

Dum his operam dare licuit sub alis vestris, et rotam
in medio rotae cum Propheta, immo cum filiis prophe·
tarum, doctrinae vestrae beneficio contemplari, et audire
per os vestrum quid spiritus loquatur ecclesiis, mihi
regis Anglornm indignatio licet multa gratis abstulit,
tamen magnum visa est attulisse compendium, adeo
ut fructuosa videretur esse jactura, jucunda laesio, et
grata injuria. Sed quum avulsus sum a pedibus vestris,
tunc primum dispendii et laesionis aculeos expertus
sensi, et quidem non solus, eo qnod omnium fere
scholarium jactura communis est, non quia desint qui
dicendi profiteantur officium, sed quia desunt qui
doceant. Magistri enim sunt plurimi, sed operarii
pauci: ut plerisque eorum sedentibus in curru Eu·
nuchi AEthiopis ruminantibus legem, mysteria prae·
conantibus et verborum flosculis exquisitis picturan-
tibus speciem verbi Dei, merito dici possit: Putas
intelligis quae legis? Rediit iterum miserationis elo-
gium, quia adhaesit lingua lactentis ad palatum ejus
in siti: parvuli petierunt panem, et non erat qui frau-
geret eis. Horum unus ego ad quem ibo nisi ad illum
qui panem discipulis frangere consuevit, ut digeri
possit et transire in alimenta scientiae et morum? Alios
namque didici integros et duros apponere panes, qui·
bus auditores facilius possunt strangulari quam refici.
Precor ergo si placet, ut mihi rescribere dignemini in
quo libro reperta sit glosa quae Augustini concepta
nomine tradit J udaeos celebrasse septimum diem, sep-
timam septimanam, septimum mensem, &c Nam
secundum M. Petrum ter in psalterio posita estet
in epistolis semel. Nec ob hoc quaero quia septimus
annus septimae decadis ibi dicitur jubilaeus. Constat
euim quomodo soleat hic articulus explanari. Sed
qnia certum est Judaeos numquam jubilaeum id est
quinquagesimum celebrasse. Aut siquis hoc credit,

 

