llos] irrisione. tta

voluntate vobis offerri dicitis, faciatis. Sed utinam
illa formula conservetur, quae, proveniente rerum
utilitate, nec opinioni restrae praejudicet, nec saluti.
Et quidem plerisque nostrum oblata est conditio
pacis, sed exigitur ab omnibus juramentum, quod
sine religionis dispendio non valet, ut arbitror, obser-
vari. Nam quomodo fides illaesa servabitur, si pasto-
ribus et praelatis subjectos in his, quae Dei sunt, non
liceat obedire? Licet autem inobedientiae crimen non
exprimatur in cautione, certum uon est quid vertatur
in animo exigentis. Unum scic, quod nemo domini
regis gratiam poterit retinere, qui archiepiscopo
Cantuariensi sub hac tempestate servet obedientiam,
aut cum eo credatur habere caritatis commercium.
Vos autem de ovibus ejus estis, et, ut opinor, ipsum
primum aut inter primos a Domino recepistis pas·
torem. Videte ergo, dilectissime srater, et providete,
ut caute ambuletis, ne perturbatio, quod a gravitate
philosophi semper alienum est, dominetur animo
restro, ne, ipsa impellente, tale quid committatis,
cujus postmodum sera sit poenitentia. Potius ad
orationis, et elemosynarum arma confugite, ut vos
Deus cum aliis justis deducat per vias rectas, et ambu-
lare faciat in semitis suis, qui diligentibus se omnia
cooperatur in bonum. Ille vos expediet, cujus nomen
fortissima turris est, et erit rei jucundus exitus, qui
talem habebit et tantum ducem.

Tractatur de pace regum, et adhuc creditur pro·
ventura. Noster interim silet orbis, Unde nec nova
scribo, nisi quod comes Leicestn'ee obdormivit in
Domino. Comes Patricius a rebellantibus Pictavis
occisus est. Dominus Carnotensis electus est in
archiepiscopum Senonensem. Valete.

 

